  Во оваа проектна задача имплементиран е тест за интелигенција, кој служи за одредување на нивото на интелигенција на корисниците кои ќе го решаваат. Секое прашање од тестот се содржи од некоја низа слики, броеви или букви, во кои недостасува еден елемент за да целата низа биде логична. Корисникот кој што го решава тестот треба да одлучи кој е точниот елемент кој недостасува со селекција на еден од четирите понудени одговори. Тестот завршува кога ќе бидат одговорени сите прашања или помине предвиденото време од 30 минути. Опционално, доколку сака корисникот може и без да ги одговори сите прашања да го заврши тестот. На крајот врз основа на бројот на точни одговори се одредува интелигенцијата на корисникот, која графички се прикажува со помош на скалило кое се движи во опсегот од 55 до 145 IQ коефициент.
  
  Во тестот постојат два типа на прашања, текстуални и со слика. Поради тоа постои една апстрактна класа Question со неколку апстрактни методи(DrawAnswers и DrawQuestion) кои што служат за исцртување на различниот тип на прашање. Во оваа класа се чуваат податоци за тоа кој е точниот одговор, дали има понудено одговор за прашањето и дали понудениот одговор е точен. Потоа од оваа класа се изведуваат класите ImageQuestion и TextQuestion. Во класата ImageQuestion прашањето и понудените одговори се чуваат како Bitmap објекти а во класата TextQuestion прашањето и понудените одговори се  текстуални низи. Во организација на податоците се користи Document/View архитектурата, затоа постои класата QuestionDocument во која се чува листа на објекти од класата Question кои се иницијализираат така што конкретните слики и текстуални низи се превземаат од датотеката Resources на проектот. Инстанца од оваа класа се чува во главната форма, каде што се прикажуваат прашањата визуелно. На формата има поставено 5 PictureBox каде што се исцртуваат прашањето и понудените одговори, копчиња за селекција на било кое од дадените прашања, копчиња за поместување на следното или претходното неодговорено прашање, копче за пресметување на IQ коефициентот без регуларно да заврши тестот и објект од класата Timer што служи за одбројување на времетраењето на тестот. За PictureBox формите додадени се настаните за MouseEnter и MouseLeave за означување на тековно селектираниот одговор и настанот MouseClick за давање одговор. На копчињата додаден е настанот Click за избор на прашање и после одговарањето копчето го менува својот изглед означувајќи дека прашањето е веќе одговорено. На самата форма додаден е  објект  настан за KeyUp кој служи за поместување на следното или претходното прашање со помош на стрелките за десно и лево соодветно. Бидејќи прашањато можат да се одговараат во произволен редослед во класата на формата има имплементирано методи(findNextUnanswered и findFirstUnanswered) со кои секогаш се поставува прашање кое не е одговорено. На крајот се сумираат сите одговори и се одредува коефициентот според бројот на точни одговори. Овој коефициент на интелигенција се препраќа во класата на формата ResultForm на која што графички се исцртува нивото на интелигенција. Податоците за исцртувањето се чуваат во класата IQScaleResult.
  
  Објаснување на методите  findNextUnanswered и findFirstUnanswered од класара на формата. Кога едно прашање ќе се одговори автоматски се исцртува следното неодговорено прашање после ова прашање. Затоа во методот findNextUnanswered се проследува тековното прашање и се итерира почнувајќи од тоа прашање до последното барајќи го првото прашање што не било одговорено. Ако не пронајде такво прашање се повикува методот findFirstUnanswered кој почнува да итерира од почетното прашање па се до крајното за да пронајде прашање кое не е одговорено. Ако и овој метод не пронајде неодговорено прашање значи дека тестот завршил и се пресметува нивото на интелигенција.
  
  Класата IQScaleResult овозможува исцртување на прогрес барот кој го покажува резултатот од IQ тестот.
Класата исцртува 2 четириаголници, од кои едниот е статичен и ја претставува рамката која покажува до каде се максимумот и минимумот, а вториот четириаголник го полни постепено првиот триаголник и запира до таму кај што е резултатот на тестот, со тоа што ја менува бојата од жолто(минимум 55 поени) до темно црвено (максимум 145 поени).
Променливите кои класата ги содржи се: 
- резултатот од IQ тестот .
- X и Y координати кои се потребни за да се поместува максимумот на вториот четириаголник. 
- бојата со која ќе биде обоен вториот четириаголник.
Класата ги содржи следните функции:
- Draw која се повикува за да се исцртаат четириаголниците.
- increaseCoordinates која служи за зголемување на x и Y координатите. Функцијата прима цел број како аргумент, кој ја означува X координатата

